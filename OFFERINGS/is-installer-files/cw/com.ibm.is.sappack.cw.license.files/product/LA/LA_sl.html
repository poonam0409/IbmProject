<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
Mednarodna licenčna pogodba za program<br>
<br>
1. del - splošne določbe<br>
<br>
S TEM, KO IMETNIK LICENCE PRENESE, NAMESTI, PREKOPIRA, 
DOSTOPI DO, KLIKNE GUMB "SPREJMEM" ALI KAKO DRUGAČE UPORABI 
PROGRAM, SOGLAŠA Z DOLOČBAMI TE POGODBE. ČE SPREJMETE TE DOLOČBE V 
IMENU IMETNIKA LICENCE, ODGOVARJATE IN JAMČITE, DA IMATE VSA 
POOBLASTILA ZA POVEZAVO IMETNIKA LICENCE S TEMI DOLOČBAMI. ČE S TEMI 
DOLOČBAMI NE SOGLAŠATE,<br>
<br>
- PROGRAMA NE PRENESITE, NE NAMESTITE, NE PREKOPIRAJTE, NE 
DOSTOPITE DO NJEGA, NE KLIKNITE GUMBA "SPREJMEM" ALI GA NE UPORABITE 
IN<br>
<br>
- NEMUDOMA VRNITE NEUPORABLJEN MEDIJ, DOKUMENTACIJO IN 
DOKAZILO O UPRAVIČENOSTI STRANKI, KI VAM JIH JE POSLALA, TA PA VAM 
BO POVRNILA PLAČAN ZNESEK. ČE STE PROGRAM PRENESLI, UNIČITE 
VSE NJEGOVE KOPIJE.<br>
<br>
1. Definicije<br>
<br>
"Pooblaščena uporaba" - podana raven, s katero lahko 
imetnik licence uporablja ali izvaja program. Ta raven je lahko 
merjena s številom uporabnikov, z milijoni storitvenih enot ("MSU-
ji"), enotami vrednosti procesorja ("PVU-ji") ali drugimi ravnmi 
uporabe, ki jih poda IBM.<br>
<br>
"IBM" - International Business Machines Corporation ali ena 
od njegovih podružnic.<br>
<br>
"Podatki o licenciranju" ("LI") - dokument, ki podaja 
informacije in kakršnekoli dodatne pogoje, specifične za program. 
Podatke o licenciranju programa si lahko ogledate na naslovu www.
ibm.com/software/sla, najdete pa jih lahko tudi v imeniku 
programa, jih prikažete z vnosom sistemskega ukaza ali si jih 
ogledate v knjižici, ki je priložena programu.<br>
<br>
"Program" - naslednje, vključno z izvirnikom in vsemi 
celotnimi ali delnimi kopijami: 1) strojno čitljiva navodila in 
podatki, 2) komponente, datoteke in moduli, 3) avdiovizualna vsebina 
(kot so slike, besedilo, posnetki ali slike) in 4) s tem 
povezano licenčno gradivo (kot so ključi in dokumentacija).<br>
<br>
"Potrdilo o upravičenosti" ("PoE") - dokazilo o pooblaščeni 
uporabi imetnika licence. Potrdilo o upravičenosti dokazuje tudi 
kvalifikacijo imetnika licence za garancijo, cene bodočih posodobitev (če 
obstajajo) in potencialne posebne ali promocijske priložnosti. Če IBM 
imetniku licence ne posreduje potrdila o upravičenosti, lahko IBM 
namesto njega sprejme izvirno potrdilo o plačilu ali kakšen drug 
zapis o prodaji pri stranki (IBM ali njegov preprodajalec), pri 
kateri je imetnik licence pridobil program, in sicer pod pogojem, 
da podaja ime programa in pridobljeno pooblaščeno uporabo.<br>
<br>
"Garancijski rok" - eno leto, ki začne teči na datum, na 
katerega je izvornemu imetniku licence odobrena licenca.<br>
<br>
2. Struktura pogodbe<br>
<br>
Ta pogodba je sestavljena iz 1. dela - splošne določbe, iz 
2. dela - pogoji, značilni za posamezne države (če obstajajo), 
podatkov o licenciranju in potrdila o upravičenosti. To je celotna 
pogodba med imetnikom licence in IBM-om v zvezi z uporabo programa. 
Kot takšna nadomešča vse predhodne ustne ali pisne komunikacije 
med imetnikom licence in IBM-om v zvezi z njegovo uporabo 
programa. Določbe iz 2. dela lahko nadomestijo ali spremenijo tiste 
iz 1. dela. V primeru, da pride do navzkrižja, imajo prednost 
pred obema deloma podatki o licenciranju.<br>
<br>
3. Dodelitev licence<br>
<br>
Lastnik programa je IBM ali IBM-ov dobavitelj. Program se 
ne prodaja, pač pa se zanj podeljujejo avtorske pravice in 
licenca.<br>
<br>
IBM dodeli imetniku licence neizključno licenco za 1) 
uporabo programa v skladu s pooblaščeno uporabo, določeno v 
potrdilu o upravičenosti, 2) izdelavo in namestitev kopij, ki bodo v 
podporo pri takšni pooblaščeni uporabi in 3) izdelavo varnostne 
kopije, vendar pod pogojem, da<br>
<br>
a. je imetnik licence pridobil program na zakonit način in 
zadovoljuje določbe te pogodbe;<br>
<br>
b. se varnostna kopija uporabi samo, če ni mogoče zagnati 
varnostno prekopiranega programa;<br>
<br>
c. imetnik licence opremi vsako kopijo ali delno kopijo 
programa z vsemi obvestili in drugimi oznakami o avtorskih pravicah, 
ki dokazujejo lastništvo;<br>
<br>
d. imetnik licence zagotovi, da vsak uporabnik, ki dostopi 
do programa (lokalno ali na daljavo) 1) to naredi samo v imenu 
imetnika licence in 2) pri tem upošteva določbe te pogodbe;<br>
<br>
e. imetnik licence program 1) uporablja, kopira, spreminja 
ali distribuira izključno v skladu z določbami te pogodbe; 2) v 
programu ne uporabi vzvratnega prevajanja, vzvratnega inženirstva 
ali ga kako drugače prevede, razen kot izrecno dopušča zakon 
brez možnosti odpovedi pogodbe; 3) ne uporabi komponent, 
datotek, modulov, avdiovizualne vsebine ali s tem povezanega 
licenčnega gradiva ločeno od programa; ali 4) programa ne 
podlicencira, daje v najem ali v zakup; in<br>
<br>
f. če pridobi imetnik licence ta program kot podporni 
program, ga bo uporabljal izključno kot podporo glavnemu programu in 
je predmet vseh omejitev iz licence za glavni program; ali, če 
pridobi imetnik licence ta program kot glavni program, bo uporabil 
vse podporne programe samo kot podporo temu programu in zanj 
veljajo vse omejitve iz te pogodbe. Za namen te točke "f" je 
"podporni program" tisti program, ki je del drugega IBM-ovega 
programa ("glavni program") in je v podatkih o licenciranju glavnega 
programa določen kot podporni program. (Če želi imetnik licence 
pridobiti ločeno licenco za podporni program brez teh omejitev, se 
mora obrniti na stranko, pri kateri je pridobil podporni 
program.)<br>
<br>
Ta licenca velja za vsako kopijo programa, ki jo izdela 
imetnik licence.<br>
<br>
3.1 Zamenjave, posodobitve in popravki<br>
<br>
3.1.1 Zamenjave<br>
<br>
Če zamenjate program s programom iz zamenjave, licenca za 
zamenjan program nemudoma preneha veljati.<br>
<br>
3.1.2 Posodobitve in popravki<br>
<br>
Če prejme imetnik licence posodobitev ali popravek za 
program, sprejme vse dodatne ali drugačne določbe, ki veljajo za 
takšno posodobitev ali popravek, in so podane v podatkih o 
licenciranju. Če niso podane nobene dodatne ali drugačne določbe, za 
posodobitev ali popravek velja izključno ta pogodba. Če imetnik licence 
zamenja program s posodobitvijo, soglaša, da bo nemudoma prenehal 
uporabljati zamenjan program.<br>
<br>
3.2 Licence za določeno dobo<br>
<br>
Če dodeli IBM licenco za program za določeno dobo, licenca 
imetnika licence preneha veljati ob koncu te dobe, razen v primeru, 
če se imetnik licence in IBM dogovorita, da jo bosta 
podaljšala.<br>
<br>
3.3 Doba in prenehanje veljavnosti<br>
<br>
Ta pogodba ostane v veljavi, dokler se je ne odpove.<br>
<br>
IBM lahko odpove licenco imetnika licence, če ta ne 
upošteva določb te pogodbe.<br>
<br>
Če katerakoli stranka zaradi kakršnegakoli razloga odpove 
licenco, imetnik licence soglaša, da bo nemudoma prenehal 
uporabljati vse kopije programa in jih bo uničil. Vse določbe te 
pogodbe, ki zaradi svoje narave ostanejo v veljavi tudi po izteku te 
pogodbe, ostanejo v veljavi do svoje izpolnitve, in veljajo za 
ustrezne naslednike in pooblaščence obeh pogodbenih strank.<br>
<br>
4. Bremenitve<br>
<br>
Bremenitve temeljijo na pridobljeni pooblaščeni uporabi, 
določeni v potrdilu o upravičenosti. IBM ne daje nobenih posojil ali 
povračil za že zapadle ali plačane bremenitve, razen če je to 
določeno kje drugje v tej pogodbi.<br>
<br>
Če želi imetnik licence povečati svojo pooblaščeno uporabo, 
mora o tem vnaprej obvestiti IBM ali pooblaščenega IBM-ovega 
prodajalca in plačati vse ustrezne bremenitve.<br>
<br>
5. Davki<br>
<br>
Če ustrezna služba za program določi takso, davek, 
pristojbino ali prispevek, kar ne vključuje tistih, ki temeljijo na IBM-
ovem čistem dohodku, imetnik licence soglaša, da bo plačal ta 
znesek, podan na računu, ali pa posredoval dokumente o oprostitvi. 
Imetnik licence je odgovoren za vse davke na osebno lastnino za 
program od datuma njegove pridobitve. Če ustrezna služba določi 
carinsko takso, davek, dajatev ali pristojbino za uvoz ali izvoz, 
prenos, dostop do ali uporabo programa izven države, v kateri je 
bila zanj imetniku licence dodeljena licenca, imetnik licence 
soglaša, da je odgovoren za kakršenkoli zaračunan znesek in ga bo 
tudi plačal.<br>
<br>
6. Zagotovilo o povrnitvi denarja<br>
<br>
Če imetnik licence iz kakršnegakoli vzroka ni zadovoljen s 
programom in je izvirni imetnik licence, lahko odpove licenco in si 
priskrbi povračilo zneska, ki ga je plačal za program, vendar pod 
pogojem, da imetnik licence vrne program in potrdilo o upravičenosti 
stranki, pri kateri ju je pridobil, v roku 30 dni od datuma izdaje 
potrdila o upravičenosti za imetnika licence. Če gre za licenco za 
določeno dobo, ki je predmet podaljšanja, si lahko imetnik licence 
priskrbi denarno vračilo samo, če vrne program in njegovo potrdilo u 
upravičenosti v prvih 30 dneh začetne dobe. Če je imetnik licence 
prenesel program, naj se za navodila o denarnem vračilu obrne na 
stranko, pri kateri ga je pridobil.<br>
<br>
7. Prenos programa<br>
<br>
Imetnik licence lahko prenese program in vse njegove 
pravice in dolžnosti na drugo stranko samo, če ta stranka soglaša z 
določbami te pogodbe. Če katerakoli pogodbena stranka zaradi 
kakršnegakoli vzroka odpove licenco, imetnik licence ne sme prenesti 
programa na drugo stranko. Imetnik licence ne sme prenesti dela 1) 
programa ali 2) pooblaščene uporabe programa. Če imetnik licence 
prenese program, mora prenesti tudi natisnjeno različico te 
pogodbe, vključno s podatki o licenciranju in potrdilom o 
upravičenosti. Licenca imetnika licence preneha veljati nemudoma po 
prenosu.<br>
<br>
8. Garancija in izključitve<br>
<br>
8.1 Omejena garancija<br>
<br>
IBM jamči, da program pri uporabi v določenem operacijskem 
okolju ustreza njegovim specifikacijam. Specifikacije programa in 
informacije o določenem operacijskem okolju boste našli v 
dokumentaciji, ki ste jo dobili s programom (kot je na primer datoteka 
Preberi) ali v drugih informacijah, ki jih je objavil IBM (kot je na 
primer najava). Imetnik licence soglaša, da so lahko takšna 
dokumentacija in druga vsebina programa posredovani samo v angleškem 
jeziku, razen če drugače zahteva zakon brez možnosti pogodbene 
odpovedi ali omejitve.<br>
<br>
Garancija velja samo za nespremenjeni del programa. IBM ne 
jamči neprekinjenega ali brezhibnega delovanja programa ali da bo 
IBM odpravil vse okvare v programu. Za rezultate pri uporabi 
programa je odgovoren imetnik licence sam.<br>
<br>
V času garancijskega roka nudi IBM imetniku licence 
brezplačen dostop do IBM-ovih baz podatkov, ki vsebujejo informacije o 
znanih okvarah programa, popravkih okvar, omejitvah in zaobitjih. 
Za nadaljnje informacije preglejte priročnik za podporo IBM-
ovi programski opremi na naslovu www.ibm.com/software/support.<br>
<br>
Če program v času garancijskega roka ne deluje v skladu z 
jamstvi in težave ni mogoče razrešiti z informacijami, ki so na 
voljo v IBM-ovih bazah podatkov, lahko imetnik licence vrne 
program in njegovo potrdilo o upravičenosti stranki (IBM-u ali 
njegovemu prodajalcu), pri kateri ga je pridobil in si priskrbi 
povračilo za plačan znesek. Po vrnitvi programa licenca imetnika 
licence preneha veljati. Če je imetnik licence prenesel program s 
spleta, naj se za navodila o denarnem vračilu obrne na stranko, pri 
kateri ga je pridobil.<br>
<br>
8.2 Izključitve<br>
<br>
TE GARANCIJE SO IZKLJUČNE GARANCIJE IMETNIKA LICENCE IN 
NADOMEŠČAJO VSE DRUGE GARANCIJE ALI POGOJE, PA NAJ BODO IZRECNI ALI 
NAKAZANI, KAR VKLJUČUJE TUDI (VENDAR NI OMEJENO NA) ZAKONSKE 
GARANCIJE ALI POGOJE PRIMERNOSTI ZA PRODAJO, ZADOVOLJIVO KAKOVOST, 
USTREZNOST ZA DOLOČEN NAMEN, NASLOV IN KAKRŠNOKOLI GARANCIJO ALI POGOJ 
NEKRŠENJA. NEKATERE DRŽAVE ALI SODNE PRISTOJNOSTI NE DOVOLJUJEJO 
IZKLJUČITVE IZRECNIH ALI NAKAZANIH GARANCIJ, ZATO ZGORNJA OMEJITEV ZA 
VAS LAHKO NE VELJA. V TEM PRIMERU SO TAKŠNE GARANCIJE OMEJENE 
NA TRAJANJE GARANCIJSKEGA ROKA. PO IZTEKU TEGA ROKA NE VELJA 
VEČ NOBENA GARANCIJA. NEKATERE DRŽAVE ALI SODNE PRISTOJNOSTI NE 
DOVOLJUJEJO OMEJITVE V TRAJANJU ZAKONSKE GARANCIJE, ZATO ZGORNJA 
OMEJITEV ZA IMETNIKA LICENCE LAHKO NE VELJA.<br>
<br>
TE GARANCIJE DAJEJO IMETNIKU LICENCE POSEBNE ZAKONSKE 
PRAVICE. IMETNIKU LICENCE LAHKO PRIPADAJO TUDI DRUGE PRAVICE, KI SE 
OD DRŽAVE DO DRŽAVE IN SODNE PRISTOJNOSTI DO SODNE 
PRISTOJNOSTI RAZLIKUJEJO.<br>
<br>
GARANCIJE V TEM 8. RAZDELKU (GARANCIJA IN IZKLJUČITVE) 
DOLOČA IZKLJUČNO IBM. TODA IZKLJUČITVE IZ TEGA PODRAZDELKA 8.2 
(IZKLJUČITVE) VELJAJO TUDI ZA IBM-OVE DOBAVITELJE KODE DRUGIH 
PROIZVAJALCEV. TI DOBAVITELJI NUDIJO TAKŠNO KODO BREZ GARANCIJ ALI POGOJEV 
KAKRŠNEKOLI VRSTE. TA ODSTAVEK NE RAZVELJAVLJA IBM-OVIH GARANCIJSKIH 
DOLŽNOSTI, KI IZHAJAJO IZ TE POGODBE.<br>
<br>
9. Podatki in baze podatkov imetnika licence<br>
<br>
Da bi imetniku licence pomagali pri osamitvi vzroka težave 
v programu, lahko IBM od njega zahteva, da 1) omogoči IBM-u 
oddaljen dostop do svojega sistema ali 2) IBM-u pošlje podatke o 
licenciranju ali sistemske podatke. Vendar pa IBM ni dolžan nuditi 
takšne pomoči, če IBM in imetnik licence ne podpišeta ločene pisne 
pogodbe, v skladu s katero IBM soglaša, da bo nudil imetniku licence 
to vrsto tehnične podpore, ki presega IBM-ove garancijske 
obveznosti iz te pogodbe. V vsakem primeru bo IBM uporabil informacije 
o napakah in težavah za izboljšanje svojih izdelkov in 
storitev in kot pomoč pri nudenju s tem povezanih ponudb za podporo. 
V ta namen lahko IBM vključi IBM-ove pravne osebe in 
podpogodbenike (kar vključuje tudi tiste v eni ali več državah, v katerih 
se ne nahaja imetnik licence), imetnik licence pa daje IBM-u v 
ta namen pooblastilo.<br>
<br>
Imetnik licence ostaja odgovoren za 1) vse podatke in 
vsebino vseh baz podatkov, ki jih imetnik licence omogoči za IBM, 
2) izbiro in uvedbo postopkov in nadzora v zvezi z 
dostopanjem, zaščito, šifriranjem, uporabljanjem in prenašanjem podatkov 
(vključno z vsemi osebnimi podatki) in 3) varnostno kopiranje in 
obnavljanje vseh baz podatkov in shranjenih podatkov. Imetnik licence 
IBM-u ne bo poslal ali priskrbel dostopa do osebnih informacij, 
ki so lahko v podatkovni ali kakršnikoli drugi obliki, in bo 
odgovoren za sprejemljive stroške in druge zneske, ki jih lahko 
naloži IBM v zvezi s takšnimi informacijami, ki so po nesreči 
posredovane IBM-u, ali za izgubo ali razkritje takšnih informacij s 
strani IBM-a, vključno s tistimi, do katerih pride zaradi 
zahtevkov katerihkoli tretjih strank.<br>
<br>
10. Omejitev odgovornosti<br>
<br>
Omejitve in izključitve iz tega razdelka 10 (Omejitev 
odgovornosti) veljajo v celoti, če jih ne prepoveduje veljaven zakon brez 
možnosti pogodbene odpovedi.<br>
<br>
10.1 Primeri, za katere je IBM lahko odgovoren<br>
<br>
Zaradi napake IBM-a ali zaradi kakšne druge obveznosti 
lahko pride do okoliščin, v katerih je imetnik licence od IBM-a 
upravičen terjati odškodnino. Ne glede na osnovo, na kateri je 
imetnik licence upravičen do odškodnine od IBM-a (vključno s 
temeljno kršitvijo, malomarnostjo, napačno predstavitvijo dejstev 
ali kakšnim drugim pogodbenim ali kazenskim zahtevkom), je IBM-
ova celotna odgovornost za vse zahtevke, ki so vloženi skupaj v 
povezavi z vsakim programom ali kako drugače izhajajo iz te pogodbe, 
omejena na znesek kakršnekoli 1) odškodnine za telesne poškodbe 
(vključno s smrtjo) in škode v nepremičninah ali v osebnih 
premičninah in 2) drugo dejansko neposredno škodo do zneska (če je 
program predmet bremenitev za določeno dobo, do dvanajstmesečne 
bremenitve), ki ga je imetnik licence plačal za program, ki je predmet 
zahtevka.<br>
<br>
Ta omejitev velja tudi za vse IBM-ove razvijalce in 
dobavitelje programa, in predstavlja maksimum, za katerega so IBM in 
razvijalci in dobavitelji programa kolektivno odgovorni.<br>
<br>
10.2 Primeri, za katere IBM ni odgovoren<br>
<br>
IBM IN NJEGOVI RAZVIJALCI ALI DOBAVITELJI PROGRAMA POD 
NOBENIMI POGOJI NE ODGOVARJAJO ZA NASLEDNJE PRIMERE, TUDI ČE SO 
OBVEŠČENI O MOŽNOSTI, DA DO NJIH PRIDE:<br>
<br>
a. IZGUBO ALI POŠKODBO PODATKOV;<br>
<br>
b. POSEBNO, NAKLJUČNO, KAZENSKO ALI POSLEDIČNO ŠKODO ALI 
KAKRŠNOKOLI EKONOMSKO POSLEDIČNO ŠKODO; ALI<br>
<br>
c. IZGUBLJENE DOBIČKE, POSLOVANJE, DOHODKE, DOBRO IME ALI 
PRIČAKOVANE PRIHRANKE.<br>
<br>
11. Preverjanje skladnosti<br>
<br>
Za namen tega razdelka 11 (Preverjanje skladnosti) pomenijo 
"Določbe programa IPLA" 1) to pogodbo in ustrezne dodatke in 
transakcijske dokumente, ki jih priskrbi IBM in 2) IBM-ova načela za 
programsko opremo, ki jih lahko najdete na spletnem mestu IBM-ovih 
načel za programsko opremo (www.ibm.com/softwarepolicies), kar 
vključuje, vendar ni omejeno na tista načela, ki se nanašajo na 
varnostno kopiranje, določanje cen za podkapaciteto in selitev.<br>
<br>
Pravice in obveznosti iz tega razdelka 11 ostanejo v 
veljavi v obdobju, v katerem je program licenciran za imetnika 
licence in še dve leti zatem.<br>
<br>
11.1 Postopek preverjanja<br>
<br>
Imetnik licence soglaša, da bo izdelal, ohranil in IBM-u in 
njegovim revizorjem omogočil vpogled v natančne zabeležene zapise, 
izhodne podatke sistemskih orodij in druge sistemske informacije, 
ki zadostujejo za preverjanje, ali imetnik licence uporablja 
vse programe v skladu z določbami programa IPLA, kar vključuje, 
vendar ni omejeno na vse kvalifikacijske določbe za IBM-ovo 
ustrezno licenciranje in določanje cen. Dolžnost imetnika licence je 
1) zagotoviti, da ne preseže svoje pooblaščene uporabe in 2) 
delovati v skladu z določbami programa IPLA.<br>
<br>
Na podlagi ustreznega predhodnega obvestila lahko IBM 
preveri, ali imetnik licence upošteva določbe programa IPLA na vseh 
lokacijah in v vseh okoljih, kjer imetnik licence uporablja (za 
kakršenkoli namen) programe, ki so predmet določb programa IPLA. Pri 
takšnem preverjanju bomo poskušali čim manj motiti poslovanje 
imetnika licence in ga lahko opravimo na lokaciji imetnika licence 
med običajnimi poslovnimi urami. IBM lahko kot pomoč pri 
preverjanju vključi neodvisnega revizorja, pod pogojem, da je IBM z 
njim podpisal pogodbo o zaupnosti.<br>
<br>
11.2 Sklep<br>
<br>
IBM bo imetnika licence v pisni obliki obvestil, če takšno 
preverjanje pokaže, da je imetnik licence pri uporabi kateregakoli 
programa presegel pooblaščeno uporabo ali če kako drugače ne 
zadovoljuje določb programa IPLA. Imetnik licence soglaša, da bo IBM-u 
nemudoma in neposredno plačal bremenitve, ki jih IBM poda na računu 
za 1) takšno preseženo uporabo, 2) podporo za takšno preseženo 
uporabo za trajanje takšne presežene uporabe ali za dve leti (kar 
je krajše) in 3) vse dodatne stroške in druge obveznosti, ki 
so ugotovljene kot rezultat takšnega preverjanja.<br>
<br>
12. Obvestila za druge proizvajalce<br>
<br>
Program lahko vključuje kodo drugega proizvajalca, za 
katero dodeli v tej pogodbi licenco IBM in ne drug proizvajalec. 
Opombe (če obstajajo) za kodo drugega proizvajalca ("Obvestila za 
druge proizvajalce") so vključena zgolj kot informacija za 
imetnika licence. Ta obvestila boste našli v datoteki (datotekah) 
OPOMBE programa. Informacije o tem, kako pridobiti izvorno kodo za 
kodo določenih drugih proizvajalcev, boste našli v razdelku 
Obvestila za druge proizvajalce. Če IBM v razdelku Obvestila za druge 
proizvajalce identificira kodo drugega proizvajala kot "kodo drugega 
proizvajalca z možnostjo spreminjanja", daje IBM imetniku licence 
pooblastilo za 1) spreminjanje kode drugega proizvajalca z možnostjo 
spreminjanja in 2) vzvratno inženirstvo v modulih programa, ki so v 
neposrednem stiku s kodo drugega proizvajalca z možnostjo spreminjanja, 
pod pogojem, da gre izključno za namen razhroščevanja 
(debugging) popravkov imetnika licence v takšni kodi drugega 
proizvajalca. IBM-ove servisne in podporne obveznosti (če obstajajo) 
veljajo samo za nespremenjen program.<br>
<br>
13. Splošno<br>
<br>
a. Noben del te pogodbe ne vpliva na nobene zakonite 
pravice potrošnikov, ki jih ni mogoče odpovedati ali omejiti s 
pogodbo.<br>
<br>
b. Za programe, ki jih IBM posreduje imetniku licence v 
materialni obliki, bo IBM izpolnil svoje obveznosti glede dobave in 
dostave ob dostavi takšnih programov špediterju, ki ga imenuje IBM, 
razen če se IBM in imetnik licence v pisni obliki ne dogovorita 
drugače.<br>
<br>
c. Če se za katero določbo iz te pogodbe ugotovi, da ni 
veljavna ali da je ni mogoče uveljaviti, preostale določbe iz te 
pogodbe ostanejo v polni veljavi.<br>
<br>
d. Imetnik licence soglaša, da bo upošteval vse lokalne 
zakone in predpise v zvezi z izvažanjem in uvažanjem, vključno s 
predpisi in prepovedmi v povezavi z embargom in sankcijami o izvozu 
za določene končne uporabe ali za določene uporabnike.<br>
<br>
e. Imetnik licence pooblašča družbo International Business 
Machines Corporation in njene podružnice (in njene naslednike in 
pooblaščence, pogodbenike in IBM-ove poslovne partnerje) za shranjevanje 
in uporabo poslovnih kontaktnih informacij imetnika licence 
tam, kjer poslujejo, v povezavi z IBM-ovimi izdelki in 
storitvami ali pri pospeševanju IBM-ovega odnosa z imetnikom licence.<br>
<br>
f. Vsaka pogodbena stranka bo drugi stranki omogočila 
sprejemljivo priložnost za zadovoljitev določb, preden bo začela trditi, 
da druga ne zadovoljuje svojih obveznosti iz te pogodbe. 
Pogodbeni stranki bosta poskusili v dobri veri razrešiti vse spore, 
nesoglasja ali druge zahteve med strankami v povezavi s to pogodbo.<br>
<br>
g. Razen če drugače ne zahteva lokalen zakon brez možnosti 
pogodbene odpovedi ali omejitve: 1) nobena stranka ne bo sprožila 
pravnega postopka, ne glede na njegovo obliko, za katerokoli 
zahtevo, nastalo v povezavo s to pogodbo, več kot dve leti po 
nastanku vzroka za zahtevo; in 2) po izteku tega časovnega obdobja 
vsi takšni zahtevki in druge ustrezne pravice, povezane z 
zahtevkom, zastarajo.<br>
<br>
h. Niti imetnik licence niti IBM nista odgovorna za 
neizpolnitev katerekoli obveznosti zaradi vzrokov, ki jih ni mogoče 
nadzorovati.<br>
<br>
i. Ta pogodba ne daje osnove za nobene pravice ali zahtevke 
katerihkoli tretjih strank, niti ni IBM odgovoren za nobene zahtevke 
tretjih strank proti imetniku licence, razen kot dovoljuje zgornji 
podrazdelek 10.1 (Primeri, za katere je IBM lahko odgovoren) za telesne 
poškodbe (vključno s smrtjo) ali škodo na nepremičninah ali v 
osebnih premičninah, za katere je IBM zakonsko odgovoren tej tretji 
stranki.<br>
<br>
j. S podpisom te pogodbe se nobena pogodbena stranka ne 
zanaša na nobeno predstavljeno dejstvo, ki ni določeno v tej 
pogodbi, kar vključuje, vendar ni omejeno na nobeno predstavljeno 
dejstvo, ki se nanaša na: 1) zmogljivost ali delovanje programa, 
razen kot je izrecno zajamčeno v razdelku 8 (Garancija in 
izključitve) zgoraj; 2) izkušnje ali priporočila drugih strank; ali 3) 
kakršnekoli rezultate ali prihranke, ki jih lahko pridobi imetnik 
licence.<br>
<br>
k. IBM je z določenimi organizacijami (imenovanimi "IBM-ovi 
poslovni partnerji") podpisal pogodbe za promoviranje, trženje in 
podpiranje določenih programov. IBM-ovi poslovni partnerji so 
neodvisni in ločeni od IBM-a. IBM ni odgovoren za dejanja ali izjave 
IBM-ovih poslovnih partnerjev ali za obveznosti, ki jih imajo 
do imetnika licence.<br>
<br>
l. Določbe v zvezi z odškodnino za licenco in intelektualno 
lastnino iz drugih pogodb, ki jih je imetnik licence podpisal z IBM-
om (kot je na primer IBM-ova pogodba za stranke), ne veljajo 
za programske licence, dodeljene s to pogodbo.<br>
<br>
14. Geografsko področje in zakonodaja<br>
<br>
14.1 Zakonodaja<br>
<br>
Obe pogodbeni stranki soglašata, da bodo zakoni države, v 
kateri je imetnik licence pridobil licenco za program, uporabljeni 
za upravljanje, interpretiranje in uveljavljanje vseh 
ustreznih pravic, dolžnosti in obveznosti imetnika licence in IBM-a, 
nastalih na osnovi predmeta te pogodbe ali v povezavi z njim, ne 
glede na navzkrižje zakonskih načel.<br>
<br>
Konvencija Združenih narodov v zvezi s pogodbami za 
mednarodno prodajo blaga ne velja.<br>
<br>
14.2 Sodna pristojnost<br>
<br>
Vse pravice, dolžnosti in obveznosti bodo obravnavala 
sodišča v državi, v kateri imetnik licence pridobi licenco za 
program.<br>
<br>
2. del - Pogoji, značilni za posamezne države<br>
<br>
Za licence, dodeljene v Sloveniji, naslednji pogoji 
nadomestijo ali spremenijo omenjene pogoje iz 1. dela. Vsi pogoji iz 1. 
dela, ki jih ta dopolnila ne spremenijo, ostanejo nespremenjeni 
in v veljavi.<br>
<br>
DOPOLNILA ZA DRŽAVE EMEA (EVROPA, SREDNJI VZHOD, AFRIKA)<br>
<br>
DRŽAVE ČLANICE EVROPSKE UNIJE<br>
<br>
8. Garancija in izključitve<br>
<br>
8. razdelku (Garancija in izključitve) je dodano naslednje:<br>
<br>
V Evropski uniji ("EU") za porabnike veljajo zakonske 
pravice iz ustrezne lokalne zakonodaje, ki je v uporabi za prodajo 
potrošniških dobrin. Na te pravice ne vplivajo določbe iz 8. razdelka z 
naslovom Garancija in izključitve. Omejena garancija velja po vsem 
svetu.<br>
<br>
13. Splošno<br>
<br>
Naslednje nadomešča točko 13.e:<br>
<br>
(1) Definicije - Za namene te točke 13.e veljajo naslednje 
dodatne definicije:<br>
<br>
(a) Poslovne kontaktne informacije - kontaktne informacije, 
povezane s poslovanjem, ki jih imetnik licence posreduje IBM-u, 
vključno z imeni, delovnimi mesti, poslovnimi naslovi, telefonskimi 
številkami in elektronskimi naslovi uslužbencev in pogodbenikov 
imetnika licence. Za Avstrijo, Italijo in Švico vključujejo poslovne 
kontaktne informacije tudi informacije o naročniku in njegovih 
pogodbenikih kot pravnih enotah (kot so na primer podatki o dohodkih 
naročnika in druge transakcijske informacije).<br>
<br>
(b) Osebje poslovnega stika - uslužbenci in pogodbeniki 
imetnika licence, s katerimi so povezane poslovne kontaktne 
informacije.<br>
<br>
(c) Služba za zaščito podatkov - služba, osnovana na osnovi 
zakonodaje za zaščito podatkov in elektronske komunikacije v ustrezni 
državi, za države, ki niso v Evropski uniji pa služba, ki je 
odgovorna za nadzorovanje zaščite osebnih podatkov v tej državi ali 
(za karkoli od zgoraj omenjenega) katerakoli njena ustrezno 
imenovana nasledna enota.<br>
<br>
(d) Zakonodaja za zaščito podatkov in elektronske 
komunikacije - (i) ustrezna lokalna zakonodaja in predpisi, ki so v 
veljavi z namenom izvajanja zahtev smernice EU 95/46/EC (za zaščito 
posameznikov pri obdelavi osebnih podatkov in pri prostem prenašanju 
takšnih podatkov) in smernice EU 2002/58/EC (glede obdelave osebnih 
podatkov in zaščite zasebnosti v sektorju elektronskih komunikacij); 
ali (ii) za države, ki niso v Evropski uniji zakonodaja in/ali 
predpisi, ki so v veljavi v ustrezni državi za zaščito osebnih 
podatkov in reguliranje elektronskih komunikacij, ki vključujejo 
osebne podatke, kar vključuje (za karkoli od zgoraj omenjenega) 
kakršnokoli njihovo ustavno zamenjavo ali popravek.<br>
<br>
(e) IBM-ova skupina - International Business Machines 
Corporation iz Armonka, New York, ZDA, njegove podružnice ter ustrezni 
poslovni partnerji in podpogodbeniki.<br>
<br>
(2) Imetnik licence pooblašča IBM za:<br>
<br>
(a) obdelavo in uporabo poslovnih kontaktnih informacij 
znotraj IBM-ove skupine za nudenje podpore imetniku licence, kar 
vključuje tudi nudenje podpornih storitev, in za izboljšanje 
poslovnega odnosa med imetnikom licence in IBM-ovo skupno, kar brez 
omejitve vključuje tudi stik z osebjem za poslovni stik (po 
elektronski pošti ali v kakšni drugi obliki), in trženje izdelkov in 
storitev IBM-ove skupine ("določen namen"); in<br>
<br>
(b) razkritje poslovnih kontaktnih informacij drugim članom 
iz IBM-ove skupine izključno za "določen namen".<br>
<br>
(3) IBM soglaša, da bodo vse poslovne kontaktne informacije 
obdelane v skladu z zakonodajo o zaščiti podatkov in elektronske 
komunikacije in bodo uporabljene izključno za "določen namen".<br>
<br>
(4) Do mere, ki jo zahteva zakonodaja za zaščito podatkov 
in elektronske komunikacije, imetnik licence izjavlja, da (a) 
je pridobil (ali bo pridobil) privolitve osebja zstika (ali je 
izdal ali bo izdal obvestila zanje), potrebne, da bi IBM-ovi 
skupini omogočil obdelavo in uporabo poslovnih kontaktnih 
informacij za "določen namen".<br>
<br>
(5) Imetnik licence pooblašča IBM za prenos poslovnih 
kontaktnih informacij izven evropskega tržnega prostora, pod pogojem, 
da je prenos izveden v skladu s pogodbenimi pogoji, ki jih 
odobri služba za zaščito podatkov, ali da je kako drugače dovoljen 
z zakonodajo za zaščito podatkov in elektronske komunikacije.<br>
<br>
Z125-3301-13 (05/2009)<br>
<br>
<br>
﻿</BODY>
</HTML>