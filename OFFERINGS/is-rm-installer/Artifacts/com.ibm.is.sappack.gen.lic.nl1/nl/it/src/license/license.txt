Accordo Internazionale di Licenza di Programmi (IPLA)

Parte 1 - Condizioni generali

SCARICANDO, INSTALLANDO, COPIANDO, ACCEDENDO O UTILIZZANDO IL PROGRAMMA SI ACCETTANO LE DISPOSIZIONI DEL PRESENTE ACCORDO. SE SI ACCETTANO TALI DISPOSIZIONI PER CONTO DI UN'ALTRA SOCIETÀ O PERSONA FISICA O GIURIDICA, SI DICHIARA E SI GARANTISCE DI AVERE PIENA AUTORITÀ DI VINCOLARE TALE SOCIETÀ O PERSONA FISICA O GIURIDICA ALLE PRESENTI DISPOSIZIONI. SE NON SI ACCETTANO LE PRESENTI DISPOSIZIONI

- NON SCARICARE, INSTALLARE, COPIARE, ACCEDERE O UTILIZZARE IL PROGRAMMA; E 

- RESTITUIRE TEMPESTIVAMENTE IL PROGRAMMA E LA PROVA DI TITOLARITÀ AL SOGGETTO DA CUI È STATO ACQUISITO PER OTTENERE IL RIMBORSO DEL CORRISPETTIVO PAGATO. SE IL PROGRAMMA È STATO SCARICATO, CONTATTARE IL SOGGETTO DA CUI È STATO ACQUISITO.

Per "IBM" si intende International Business Machines Corporation o una delle sue consociate.

Per "Informazioni relative alla Licenza" (LICENSE INFORMATION - "LI") si intende un documento che fornisce informazioni specifiche di un Programma. Le LI del Programma sono disponibili presso il sito web http://www.ibm.com/software/sla/. Le LI si possono trovare anche in un file nella directory del Programma, utilizzando un comando di sistema, o nel libretto che accompagna il Programma.

Per "Programma" si intende sia il programma originale che tutte le copie integrali o parziali di esso: 1) istruzioni in forma leggibile dalla macchina e dati, 2) sue componenti, 3) contenuto audiovisivo (quale immagini, testo, registrazioni o figure), 4) materiali su licenza associati, e 5) documenti o chiavi di utilizzo della licenza, e documentazione.

Per "Prova di Titolarità" (Proof of Entitlement - "PoE") si intende la prova dell'autorizzazione all'utilizzo di un Programma per uno specifico livello. Tale livello può essere misurato, ad esempio, in base al numero di processori o utilizzatori. La PoE costituisce anche il titolo per beneficiare della garanzia, dei corrispettivi per futuri aggiornamenti, se esistenti, e di eventuali offerte speciali o promozionali. In caso IBM non fornisca una PoE, allora IBM può accettare la ricevuta originale dei pagamenti effettuati o di altre registrazioni di vendita effettuate dal soggetto (IBM o suo rivenditore) da cui è stato acquisito il Programma, a condizione che sia specificato il nome del Programma ed il livello di utilizzo acquisito.

Per "Utilizzatore" si intende sia un sigola persona fisica che giuridica.

Il presente Accordo, che è suddiviso in Parte 1 - Condizioni generali, Parte 2 - Disposizioni specifiche per i singoli Paesi (se esistenti), le Informazioni relative alla Licenza e la Prova di Titolarità, costituiscono l'accordo integrale tra l'utilizzatore ed IBM relativamente all'uso del Programma. Sostituiscono qualsiasi altra precedente comunicazione verbale o scritta intercorsa tra l'utilizzatore ed IBM relativa all'uso del Programma. Le disposizioni contenute nella Parte 2 e nelle Informazioni relative alla Licenza possono sostituire o modificare quelle contenute nella Parte 1. In caso di contrasto tra le disposizioni del presente Accordo e quelle dell'Accordo IBM International Passport Advantage, prevarranno le disposizioni del secondo Accordo.

1. Titolarità

Licenza

Il Programma è di proprietà di IBM o di un fornitore IBM, ed è tutelato dalle leggi sul diritto d'autore, viene concesso in licenza, ma non viene venduto.

IBM concede una licenza d'uso non esclusiva del Programma quando lo si acquisisce legalmente.

La licenza consente di 1) utilizzare il Programma fino al livello di utilizzo specificato nella PoE e 2) effettuare ed installare copie, inclusa una copia di backup, per supportare tale utilizzo. Le disposizioni della presente licenza si applicano a ciascuna copia effettuata. Sarà necessario riprodurre su ciascuna copia, anche parziale, del Programma tutte le indicazioni relative al diritto d'autore e tutte le altre indicazioni relative a diritti di proprietà. 

Qualora il Programma sia acquisito come aggiornamento di un programma precedente, dopo l'installazione di tale aggiornamento non sarà più possibile utilizzare il Programma precedente o trasferirlo a terzi.

Sarà necessario assicurarsi che chiunque utilizzi il Programma (con accesso locale o remoto) rispetti l'uso autorizzato ed accetti le disposizioni del presente Accordo.

La licenza non consente di 1) utilizzare, copiare, modificare o distribuire il Programma, fatto salvo quanto previsto nel presente Accordo; 2) assemblare a ritroso, compilare a ritroso o in altro modo tradurre il Programma, senza possibilità di deroga contrattuale, salvo il caso in cui sia espressamente previsto dalle norme inderogabili di legge; o 3) sublicenziare, concedere in noleggio o locazione il Programma.

IBM potrà revocare la licenza se non si rispettano le disposizioni del presente Accordo. In tal caso, l'utilizzatore dovrà distruggere tutte le copie del Programma e la sua PoE.

Garanzia di rimborso

Qualora l'utilizzatore non sia soddisfatto del Programma e  sia anche il licenziatario originale, esso può ottenere un rimborso del corrispettivo pagato per il Programma, se restituisce il Programma e la sua PoE entro 30 giorni dalla data della fattura al soggetto da cui è stato acquisito. Se il Programma è stato scaricato, è possibile contattare il soggetto da cui è stato acquisito per istruzioni su come ottenere un rimborso.

Trasferimento del Programma

È possibile trasferire ad un terzo un Programma e tutti i diritti e le obbligazioni relativi alla licenza solo se il terzo accetta le disposizioni del presente Accordo. Con il trasferimento del Programma, al terzo si deve trasferire anche una copia del presente Accordo, con acclusa la Prova di Titolarità al Programma. Dopo il trasferimento, l'autorizzazione ad utilizzare il Programma è revocata.

2. Corrispettivi

Il corrispettivo dovuto per una licenza del Programma è in soluzione unica.

I corrispettivi in soluzione unica si basano sul livello di utilizzo acquisito specificato nella PoE. IBM non restituisce i corrispettivi già pagati né accredita quelli dovuti, fatto salvo quanto diversamente specificato nel presente Accordo.

Qualora si desideri incrementare il livello di utilizzo, è necessario darne comunicazione ad IBM o al soggetto da cui è stato acquisito il Programma e pagare i corrispettivi applicabili.

Qualora sul Programma un'autorità imponga un'imposta, un dazio o un tributo, con esclusione di quelli basati sul reddito imponibile di IBM, allora si accetta di pagare l'ammontare specificato o si dovrà fornire documentazione dell'esenzione eventualmente spettante. L'utilizzatore è responsabile di qualsiasi tassa relativa alla proprietà personale sul Programma dalla data della sua acquisizione.

3. Limitazione della garanzia

IBM garantisce che, quando il Programma viene utilizzato nell'ambiente operativo specificato, esso è conforme alle proprie specifiche. La garanzia si applica solo alla parte del Programma non modificata. IBM non garantisce il funzionamento ininterrotto o privo di errori del Programma né che IBM correggerà tutti i difetti del Programma. L'utilizzatore è responsabile dei risultati derivanti dall'uso del Programma. 

IBM fornisce l'accesso ai database IBM che contengono informazioni sui difetti conosciuti del Programma, correzioni dei difetti, limitazioni d'uso e procedure di esclusione (bypass) senza alcun onere aggiuntivo. Per ulteriori informazioni consultare la Guida IBM di Supporto Software reperibile presso il sito web http://www.ibm.com/software/support. IBM terrà aggiornate queste informazioni per almeno un anno dopo l'acquisizione del Programma da parte del licenziatario originale ("Periodo di garanzia").

Se un Programma non funziona come garantito durante il Periodo di garanzia ed il problema non può essere risolto tramite le informazioni disponibili nei database IBM, è possibile restituire il Programma e la sua PoE al soggetto (IBM o suo rivenditore) da cui è stato acquisito e ricevere il rimborso del corrispettivo pagato. Se il Programma è stato scaricato, è possibile contattare il soggetto da cui è stato acquisito per istruzioni su come ottenere il rimborso.

TALI GARANZIE COSTITUISCONO LE GARANZIE ESCLUSIVE DELL'UTILIZZATORE E SOSTITUISCONO TUTTE LE ALTRE GARANZIE O CONDIZIONI, ESPRESSE O IMPLICITE, IVI INCLUSE, MA NON LIMITATE A, GARANZIE O CONDIZIONI IMPLICITE DI COMMERCIABILITÀ ED IDONEITÀ PER UNO SCOPO PARTICOLARE. LA LEGISLAZIONE DI ALCUNI PAESI O GIURISDIZIONI NON CONSENTE L'ESCLUSIONE DI GARANZIE ESPRESSE O IMPLICITE, PERTANTO LE SUDDETTE ESCLUSIONI POTREBBERO NON ESSERE APPLICABILI. IN TAL CASO, TALI GARANZIE SONO LIMITATE AL PERIODO DI GARANZIA. NESSUNA GARANZIA È APPLICABILE DOPO TALE PERIODO. LA LEGISLAZIONE DI ALCUNI STATI O GIURISDIZIONI NON CONSENTE LIMITAZIONI SULLA DURATA DELLE GARANZIE IMPLICITE, PERTANTO LA SUDDETTA LIMITAZIONE POTREBBE NON ESSERE APPLICABILE.

QUESTE GARANZIE ACCORDANO ALL'UTILIZZATORE SPECIFICI DIRITTI AI QUALI POSSONO AGGIUNGERSI ALTRI DIRITTI DERIVANTI DALLA LEGISLAZIONE SPECIFICA DI CIASCUN PAESE.

4. Limitazione di responsabilità

Possono verificarsi circostanze in cui, per fatto imputabile ad IBM o per altri fatti di cui IBM debba rispondere, si abbia il diritto ad un risarcimento da parte di IBM. In questi casi, indipendentemente da ciò che da titolo all'utilizzatore a richiedere il risarcimento danni ad IBM, (incluso colpa grave, negligenza, erronee dichiarazioni o altri fatti di natura contrattuale o  extracontrattuale), la responsabilità di IBM è limitata 1) ai danni fisici alla persona (incluso il decesso), danni alla proprietà immobiliare e personale e 2) nel caso di ogni altro danno diretto, fino al corrispettivo pagato per il Programma oggetto del reclamo.

Questa limitazione di responsabilità si applica anche agli sviluppatori del Programma IBM e ai fornitori. Ciò rappresenta il massimo per cui IBM ed i suoi fornitori sono collettivamente responsabili.

IN NESSUN CASO IBM, GLI SVILUPPATORI DEL PROGRAMMA O I FORNITORI SARANNO RESPONSABILI PER QUANTO SEGUE, ANCHE SE INFORMATI DELLA POSSIBILITÀ DEL LORO VERIFICARSI:

1. PERDITA O DANNEGGIAMENTO DI DATI;

2. DANNI SPECIALI, INCIDENTALI O INDIRETTI, O QUALSIASI ALTRO DANNO ECONOMICO CONSEGUENTE; O

3. MANCATI GUADAGNI, PERDITA DI OPPORTUNITÀ COMMERCIALE, DI REDDITO, DI BENEFICI, O MANCATI RISPARMI.

LA LEGISLAZIONE DI ALCUNI PAESI NON CONSENTE L'ESCLUSIONE O LA LIMITAZIONE DI DANNI INCIDENTALI O CONSEQUENZIALI, PERTANTO LE SUDDETTE LIMITAZIONI O ESCLUSIONI POTREBBERO NON ESSERE APPLICABILI.

5. Disposizioni generali

1. Le disposizioni del presente Accordo non pregiudicano in alcun modo le garanzie legali del consumatore che non possono essere escluse o limitate per contratto.

2. Nel caso in cui una qualsiasi clausola del presente Accordo dovesse essere dichiarata invalida o inefficace, le restanti clausole del presente Accordo rimarranno pienamente in vigore ed efficaci.

3. Si accetta di osservare tutte le disposizioni di legge e le normative applicabili in materia di esportazione ed importazione.

4. Si consente ad IBM di memorizzare ed utilizzare le informazioni relative ai contatti, inclusi nomi, numeri telefonici, ed indirizzi e-mail, laddove vi siano rapporti commerciali. Tali informazioni saranno elaborate ed utilizzate nell'ambito delle relazioni commerciali, e potranno essere fornite agli appaltatori, ai Business Partner e ai cessionari IBM per usi relativi alle attività commerciali, inclusa la comunicazione con il cliente (ad esempio, per l'elaborazione di ordini, promozioni, e ricerche di mercato).

5. Ciascuna parte potrà adire l'autorità giudiziaria in relazione al presente Accordo solamente entro due anni a far data dall'evento che ha causato l'azione legale a meno che la legge del paese non disponga diversamente escludendo la possibilità di rinuncia o limitazione contrattuale.

6. Ciascuna parte non sarà ritenuta responsabile per eventuali inadempimenti dovuti a cause che esulino dal proprio controllo.

7. Il presente Accordo non creerà alcun diritto o azione legale da terze parti, né IBM sarà responsabile di alcun reclamo da parte di terzi fatto salvo, laddove consentito dall'articolo Limitazione di responsabilità, per danni fisici (incluso il decesso) o danni tangibili a proprietà personale per cui IBM è legalmente responsabile.

6. Legge applicabile, Giurisdizione ed Arbitrato

Legge applicabile

Le parti concordano sull'applicazione delle leggi del paese in cui è stata acquisita la licenza del Programma al fine di disciplinare, interpretare ed applicare tutti i diritti e le obbligazioni che derivano, o in qualche modo sono correlati al presente Accordo, indipendentemente dal conflitto di principi di legge.

La Convenzione delle Nazioni Unite sui Contratti per la Vendita Internazionale di Merci non è applicabile.

Giurisdizione

Tutti i diritti, i doveri e le obbligazioni sono soggetti agli organi giudiziari del paese in cui è stata acquisita la licenza al Programma.

Parte 2 - Disposizioni specifiche per i singoli Paesi

EUROPA, MEDIO ORIENTE, AFRICA (EMEA)

Limitazione della garanzia (Articolo 3): Nell'Unione Europea, si aggiunge quanto segue:

Nell'Unione Europea, i consumatori hanno diritti legali in base alla legislazione nazionale applicabile che regola la vendita dei beni al consumatore. Tali diritti non sono influenzati dalle disposizioni della Limitazione della garanzia sopra stabilite nell'articolo 3 del presente Accordo. L'applicabilità territoriale della Limitazione della garanzia si estende su scala mondiale.

Limitazione di responsabilità (Articolo 4): In Italia e Svizzera, il testo seguente sostituisce integralmente le disposizioni di questo articolo:

Fatto salvo quanto stabilito da norme inderogabili di legge:

La responsabilità di IBM per qualsiasi danno e perdita derivante dall'adempimento dei propri obblighi in base a o in associazione con il presente accordo o dovuta ad altre cause correlate all'accordo è limitata solo alla compensazione di quei danni e quelle perdite provate e realmente derivanti come conseguenza diretta del mancato adempimento di tali obblighi (se è colpa di IBM) o di tale causa, per un ammontare massimo pari al corrispettivo pagato per il Programma.

La suddetta limitazione non si applica ai danni fisici (incluso il decesso) e ai danni tangibili alla proprietà dei beni mobili ed immobili per cui IBM è legalmente responsabile.

IN NESSUN CASO IBM, O UNO QUALSIASI DEI SUOI SVILUPPATORI DI PROGRAMMI, SARÀ RESPONSABILE DEI SEGUENTI EVENTI, ANCHE SE INFORMATA DELLA POSSIBILITÀ DEL LORO VERIFICARSI: 1) PERDITA O DANNEGGIAMENTO DI DATI; 2) DANNI INCIDENTALI O INDIRETTI, O QUALSIASI DANNO ECONOMICO CONSEGUENTE; 3) LUCRO CESSANTE, ANCHE SE DERIVANTE COME IMMEDIATA CONSEGUENZA DELL'EVENTO CHE HA PRODOTTO IL DANNO; O 4) MANCATI AFFARI, PERDITA COMMERCIALE, DI REDDITO, DI BENEFICI, O MANCATI RISPARMI.

La limitazione ed esclusione di responsabilità qui accettata si applica non solo alle attività eseguite da IBM, ma anche a quelle eseguite dai suoi fornitori e sviluppatori di Programmi, e rappresenta l'ammontare massimo per il quale IBM, i suoi fornitori e sviluppatori di Programmi, sono complessivamente responsabili.

Legge applicabile, Giurisdizione ed Arbitrato (Articolo 6)

Giurisdizione

Le seguenti eccezioni si aggiungono a questo articolo:

In Italia, qualsiasi pretesa legale derivante dal presente Accordo verrà portata dinnanzi e discussa esclusivamente dal foro di Milano.

ITALIA: Disposizioni generali (Articolo 5): Quanto segue si aggiunge a questo articolo:

IBM e l'utilizzatore originario (di seguito, individualmente, "Parte") soddisferanno tutti gli obblighi delle disposizioni e/o regolamenti di legge applicabili sulla protezione dei dati personali. Ciascuna delle Parti indennizzerà e proteggerà l'altra da qualsiasi danno, pretesa, costo o spesa derivante, direttamente o indirettamente, dalla violazione delle disposizioni e/o regolamenti di legge commesse dall'altra Parte.

SVIZZERA: Disposizioni generali (Articolo 5): Quanto segue si aggiunge al punto 4:

Per quanto concerne questa clausola, le informazioni relative ai contatti includeranno anche informazioni sull'utilizzatore originario in qualità di persona giuridica, ad esempio dati relativi al reddito ed altre informazioni che riguardano la fornitura.

Z125-3301-12 (02/2003)