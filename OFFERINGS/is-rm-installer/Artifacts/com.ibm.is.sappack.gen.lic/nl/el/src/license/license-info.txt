ΠΛΗΡΟΦΟΡΙΕΣ ΓΙΑ ΤΗΝ ΑΔΕΙΑ ΧΡΗΣΗΣ

Για τα Προγράμματα που περιλαμβάνονται στην παρακάτω λίστα χορηγείται άδεια χρήσης βάσει των ακόλουθων όρων και προϋποθέσεων, επιπλέον των όρων και προϋποθέσεων του εγγράφου «IBM Διεθνής Σύμβαση Άδειας Χρήσης Προγράμματος» (αριθμός εντύπου IBM Z125-3301-14).

Όνομα Προγράμματος: IBM InfoSphere Information Server Pack for SAP Applications v7.1
Αριθμός Προγράμματος: 5724-Q55

Όνομα Προγράμματος: IBM InfoSphere Information Server Pack for SAP Applications for Non-Production v7.1
Αριθμός Προγράμματος: 5724-Q55

Όπως περιγράφεται στη Διεθνή Σύμβαση Άδειας Χρήσης Προγράμματος (International Program License Agreement - "Σύμβαση IPLA") και στις παρούσες Πληροφορίες για την Άδεια Χρήσης, η IBM εκχωρεί στο Δικαιούχο Άδειας Χρήσης ένα περιορισμένο δικαίωμα χρήσης του Προγράμματος. Το εν λόγω δικαίωμα περιορίζεται στο επίπεδο Εξουσιοδοτημένης Χρήσης, το οποίο ορίζεται σε Μονάδες Αξίας Επεξεργαστών (Processor Value Units - "Μονάδες PVU"), Μονάδες Αξίας (Value Units - "Μονάδες VU") ή ως οποιοδήποτε άλλο καθορισμένο επίπεδο χρήσης, για το οποίο ο Δικαιούχος Άδειας Χρήσης κατέβαλε την απαιτούμενη πληρωμή, όπως τεκμηριώνεται στην Απόδειξη Δικαιώματος. Η χρήση από το Δικαιούχο Άδειας Χρήσης μπορεί επίσης να περιορίζεται σε μια συγκεκριμένη μηχανή, ή σε χρήση του Προγράμματος μόνο ως Υποστηρικτικού Προγράμματος, ή να υπόκειται σε άλλους περιορισμούς. Εάν ο Δικαιούχος Άδειας Χρήσης δεν έχει καταβάλει πληρωμή για το σύνολο της οικονομικής αξίας του Προγράμματος, δεν επιτρέπεται άλλη χρήση του Προγράμματος χωρίς την καταβολή πρόσθετων χρεώσεων. Επιπλέον, όπως δηλώνεται στη Σύμβαση IPLA, ο Δικαιούχος Άδειας Χρήσης δεν είναι εξουσιοδοτημένος να χρησιμοποιεί το Πρόγραμμα για την παροχή εμπορικών υπηρεσιών πληροφορικής σε οποιοδήποτε τρίτο μέρος, την παροχή εμπορικών υπηρεσιών "φιλοξενίας" (hosting) ή χρονομεριστικής μίσθωσης (timesharing), ή την περαιτέρω χορήγηση αδειών χρήσης σε τρίτους, την ενοικίαση ή την εκμίσθωση του Προγράμματος, εκτός εάν προβλέπεται ρητώς στις ισχύουσες συμβάσεις βάσει των οποίων ο Δικαιούχος Άδειας Χρήσης αποκτά τις εξουσιοδοτήσεις να χρησιμοποιεί το Πρόγραμμα. Μπορεί να διατίθενται πρόσθετα δικαιώματα στο Δικαιούχο Άδειας Χρήσης υπό την προϋπόθεση της καταβολής πρόσθετων χρεώσεων ή βάσει διαφορετικών ή συμπληρωματικών όρων. Η IBM διατηρεί το δικαίωμα να καθορίσει αν τα εν λόγω πρόσθετα δικαιώματα θα καθίστανται διαθέσιμα στο Δικαιούχο Άδειας Χρήσης.

Οι προδιαγραφές του Προγράμματος διατίθενται στις ενότητες Description και Technical Information των επιστολών ανακοίνωσης του Προγράμματος.

Υποστηρικτικά Προγράμματα

Το Πρόγραμμα διατίθεται με άδεια χρήσης ως πακέτο πολλαπλών προϊόντων και περιλαμβάνει τα Υποστηρικτικά Προγράμματα που προσδιορίζονται παρακάτω. Ο Δικαιούχος Άδειας Χρήσης είναι εξουσιοδοτημένος να εγκαθιστά και να χρησιμοποιεί τα εν λόγω Υποστηρικτικά Προγράμματα μόνο για την υποστήριξη της εκ μέρους του χρήσης του Κύριου Προγράμματος βάσει των όρων της παρούσας Σύμβασης και εντός των ορίων των Αποδείξεων Δικαιώματος για το Πρόγραμμα (εκτός εάν παρέχονται ευρύτερα δικαιώματα σε άλλο σημείο του παρόντος εγγράφου με τίτλο Πληροφορίες για την Άδεια Χρήσης). Η φράση "για την υποστήριξη της εκ μέρους του χρήσης" περιλαμβάνει μόνο εκείνες τις χρήσεις οι οποίες είναι απαραίτητες ή κατά άλλον τρόπο άμεσα συνδεδεμένες με μια εξουσιοδοτημένη χρήση του Κύριου Προγράμματος ή κάποιου άλλου Υποστηρικτικού Προγράμματος εκ μέρους του Δικαιούχου Άδειας Χρήσης. Δεν επιτρέπεται η χρήση των Υποστηρικτικών Προγραμμάτων για οποιονδήποτε άλλο σκοπό. Ο Δικαιούχος Άδειας Χρήσης δεν έχει εξουσιοδότηση για τη μεταβίβαση ή μεταπώληση των Υποστηρικτικών Προγραμμάτων χωριστά από το Κύριο Πρόγραμμα. Ένα Υποστηρικτικό Πρόγραμμα μπορεί να συνοδεύεται από όρους άδειας χρήσης και οι εν λόγω όροι, εάν υπάρχουν, διέπουν τη χρήση του εν λόγω Υποστηρικτικού Προγράμματος από το Δικαιούχο Άδειας Χρήσης. Σε περίπτωση αντίθεσης μεταξύ των όρων, οι όροι του παρόντος εγγράφου Πληροφορίες για την Άδεια Χρήσης κατισχύουν των όρων για το Υποστηρικτικό Πρόγραμμα. Όταν το δικαίωμα του Δικαιούχου Άδειας Χρήσης να χρησιμοποιεί το Πρόγραμμα λήξει ή καταγγελθεί, ο Δικαιούχος Άδειας Χρήσης θα πρέπει να διακόψει τη χρήση και να καταστρέψει ή να επιστρέψει άμεσα όλα τα αντίγραφα των Υποστηρικτικών Προγραμμάτων στο μέρος από το οποίο ο Δικαιούχος Άδειας Χρήσης απέκτησε το Πρόγραμμα. Εάν ο Δικαιούχος Άδειας Χρήσης μεταφόρτωσε (download) τα Υποστηρικτικά Προγράμματα, θα πρέπει να επικοινωνήσει με τη νομική οντότητα από την οποία απέκτησε το Πρόγραμμα. Εάν ο Δικαιούχος Άδειας Χρήσης θέλει να του χορηγηθεί άδεια χρήσης των Υποστηρικτικών Προγραμμάτων για χρήση πέραν των ορίων που καθορίζονται ανωτέρω, ο Δικαιούχος Άδειας Χρήσης πρέπει να επικοινωνήσει με έναν Εκπρόσωπο Πωλήσεων της IBM ή με τη νομική οντότητα από την οποία απέκτησε το Πρόγραμμα, ώστε να του χορηγηθεί η απαιτούμενη άδεια χρήσης.

Τα ακόλουθα προγράμματα είναι Υποστηρικτικά Προγράμματα για τα οποία χορηγείται άδεια χρήσης με το Πρόγραμμα:
- IBM Cognos Business Intelligence v10.2
- IBM Master Data Management Reference Data Management Hub v10.1
- IBM Conversion Workbench Migration Asset for SAP Applications v2.1
- IBM Cognos Data Manager Connector for SAP R/3 v10.2

Επιτρεπόμενα Λειτουργικά Τμήματα

Παρά τα όσα προβλέπονται σε οποιαδήποτε διάταξη της Σύμβασης, ο Δικαιούχος Άδειας Χρήσης επιτρέπεται να χρησιμοποιεί μόνο τα ακόλουθα λειτουργικά τμήματα ή λειτουργίες του συγκεκριμένου Υποστηρικτικού Προγράμματος:
- IBM Master Data Management Reference Data Management Hub (may only be used with IBM Conversion Workbench Migration Asset for SAP Applications)
- IBM Cognos Business Intelligence (may only be used with IBM Conversion Workbench Migration Asset for SAP Applications)
- Cognos Connection (of IBM Cognos Business Intelligence)
- Framework Manager (of IBM Cognos Business Intelligence)
- Report Studio (of IBM Cognos Business Intelligence)
- Report Viewer (of IBM Cognos Business Intelligence)

Περιορισμός για Χρήση εκτός Περιβάλλοντος Παραγωγής

Εάν το Πρόγραμμα προσδιορίζεται ως Πρόγραμμα που μπορεί να χρησιμοποιηθεί μόνο "Εκτός Περιβάλλοντος Παραγωγής" (Non-Production), τότε το Πρόγραμμα μπορεί να τεθεί σε εφαρμογή μόνο στα πλαίσια του περιβάλλοντος εσωτερικής ανάπτυξης και δοκιμής του Δικαιούχου Άδειας Χρήσης για εσωτερικές, μη παραγωγικές δραστηριότητες, στις οποίες περιλαμβάνονται, ενδεικτικά και όχι περιοριστικά, δραστηριότητες διενέργειας δοκιμών, ρύθμισης απόδοσης, διάγνωσης σφαλμάτων, εσωτερικής συγκριτικής αξιολόγησης απόδοσης (benchmarking), δοκιμαστικής εφαρμογής (staging) και εξασφάλισης ποιότητας ή/και για την ανάπτυξη εσωτερικά χρησιμοποιούμενων προσθηκών ή επεκτάσεων του Προγράμματος με τη χρήση δημοσιευμένων API (application programming interfaces). Ο Δικαιούχος Άδειας Χρήσης δεν είναι εξουσιοδοτημένος να χρησιμοποιεί οποιοδήποτε τμήμα του Προγράμματος για οποιονδήποτε άλλο σκοπό χωρίς να έχει αποκτήσει τα απαιτούμενα δικαιώματα χρήσης σε περιβάλλον παραγωγής.

Περιορισμοί στη Χρήση προς Όφελος Τρίτων

Ο Δικαιούχος Άδειας Χρήσης δεν επιτρέπεται να χρησιμοποιήσει το Πρόγραμμα ή οποιοδήποτε λειτουργικό τμήμα του για την παροχή υπηρεσιών γραφείου παροχής υπηρεσιών (service bureau), υπηρεσιών "φιλοξενίας" (hosting) ή οποιουδήποτε είδους εμπορικών υπηρεσιών πληροφορικής σε τρίτους, ή να μεταβιβάσει το Πρόγραμμα σε τρίτους, εκτός εάν συμφωνηθεί διαφορετικά γραπτώς από την ΙΒΜ.

Εγκατάσταση

Εγκατάσταση (Install) είναι μια μονάδα μέτρησης βάσει της οποίας μπορεί να χορηγηθεί άδεια χρήσης του Προγράμματος. Εγκατάσταση είναι ένα εγκατεστημένο αντίγραφο του Προγράμματος σε ένα φυσικό ή εικονικό δίσκο που διατίθεται για εκτέλεση σε έναν υπολογιστή. Ο Δικαιούχος Άδειας Χρήσης πρέπει να αποκτήσει χωριστό δικαίωμα χρήσης για κάθε Εγκατάσταση του Προγράμματος.

L/N:  L-SBRN-9FN46Q
D/N:  L-SBRN-9FN46Q
P/N:  L-SBRN-9FN46Q 